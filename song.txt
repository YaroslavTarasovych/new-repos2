Зродились ми великої години,
З пожеж війни і з полум'я вогнів,
Плекав нас біль за долю України,
Кормив нас гнів і злість на ворогів.

І ось йдемо у бою життєвому:
Тверді й міцні, незламні мов граніт,
Бо плач не дав свободи ще нікому,
А хто борець, той здобуває світ.

Не хочемо ні слави, ні заплати.
Заплата нам — це радість боротьби!
Солодше нам у бою умирати,
Ніж в путах жити, мов німі раби.

Доволі нам руїни і незгоди:
Не сміє брат на брата йти у бій!
Під синьо-жовтим прапором свободи:
З'єднаєм весь великий нарід свій.

Велику правду для усіх єдину,
Наш гордий клич народові несе:
Вітчизні будь ти вірний до загину,
Нам Україна вище понад усе!

Веде нас в бій борців упавших слава.
Для нас закон найвищий то наказ:
«Соборна Українськая держава —
Міцна й одна від Сяну по Кавказ».[3]

some changes in feature
